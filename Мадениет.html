<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Тыңда</title>
    <style>
        body {
            font-family: Arial, sans-serif;
            margin: 0;
            padding: 0;
        }
        header {
            background-color: #333;
            color: #fff;
            padding: 10px 20px;
            text-align: center;
        }
        nav {
            background-color: #444;
            color: #fff;
            padding: 10px 20px;
            text-align: center;
        }
        nav a {
            color: #fff;
            text-decoration: none;
            margin: 0 10px;
        }
        section {
            padding: 20px;
        }
        article {
            margin-bottom: 20px;
            border-bottom: 1px solid #ccc;
            padding-bottom: 20px;
        }
        h2 {
            color: #333;
        }
        p {
            color: #666;
        }
        .sidebar {
            float: left;
            width: 20%;
            padding: 10px;
        }
        .sidebar h2 {
            font-size: 16px;
            margin-bottom: 10px;
        }
        .sidebar p {
            font-size: 14px;
        }
    </style>
</head>
<body>
    <header>
        <h1>Тыңда</h1>
    </header>
    <nav>
        <a href="Басты бет.html">Басты бет</a>
        <a href="Саясат.html">Саясат</a>
        <a href="Экономика.html">Экономика</a>
        <a href="Спорт.html">Спорт</a>
        <a href="Мадениет.html">Мәдениет</a>
    </nav>
</body>
</html>
<section>
<iframe width="850" height="494" src="https://www.youtube.com/embed/FtVp_8fE39M" title="Ташкенттегі фестивальде қазақтың ұлттық тағамдары ұсынылды" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
            <p> Ташкентте шет мемлекеттердің дипломатиялық миссия өкілдіктері арасында мәдени дәстүр мен ұлттық тағамдардың ХХ фестивалі өтті, деп хабарлайды 24KZ.<BR></BR> Ауқымды шараға Қазақстан тарапы да қатысты. Орталық және Оңтүстік-Шығыс Азия елдері мен араб мемлекеттерінің ұлттық тағамдары әзірленіп, дайындалу жолдары көрсетілді. Келушілер арасында қазақтың ет тағамына ерекше қызығушылық байқалды. Дәм татқандар оның бірегейлігі мен ерекшелігін атап өтіп, жоғары баға берді. Фестивальде халқымыздың ұлттық музыкасы мен киім кию және әшекей бұйымдарын тағу дәстүрі де таныстырылды.<BR></BR> Айта кетейік, дәмді тағамдар көпшілікке ақылы негізде ұсынылды. Одан түскен қаржы қайырымдылық қорына аударылады. Food фестивальдің соңы шетелдік және жергілікті өнерпаздардың концерттік бағдарламасына ұласты.<BR></BR> 
                <b>Нүриза Қабылова, Өзбекстандағы Қазақстан елшілігінің өкілі: <BR></BR>- Барлығы – Қазақстанда шығарылған өнімдер. Адамдар қызығып, рецепттерін сұрап, әсіресе қазының. Дәмін мақтап, бәрі сүйсініп жеп жатыр.<BR></BR> Ерболат Мұстафаев, Қазақстанның еңбек сіңірген қайраткері:<BR></BR> - 36 адам боп келдік. Арамызда биші, тарихшылар бар. Әйтеке бидің 380 жылдығын тойлауға келдік. Сол жерде кесенесіне бардық. Сосын осы жерде фестиваль болады дегесін арнайы соғып, қазақтың өнерін көрсеткіміз келді.</b></p>
        </section>
<section>
 <iframe width="850" height="494" src="https://www.youtube.com/embed/KZYww-jq9C4" title="Ілияс Жансүгіровтің туғанына 130 жыл" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
            <p> Биыл қазақ поэзиясының құлагері атанған Ілияс Жансүгіровтің туғанына 130 жыл. <BR></BR>Мерейтойға орай ақынның туған жері Жетісу облысында ілиястанушылардың басын қосқан ғылыми конференция ұйымдастырылды. Алаш қайраткерінің жырларымен сусындаған жас өрендер үшін «Ілияс оқулары» өткізілді. <BR></BR>
                Айғаным Жарқынбаева байқауда Ілияс Жансүгіровтің «Бақытты Жамал» әңгімесін сахналады. Текелі қаласынан келген жас өрен бір өзі 3 образды сомдады.
                <BR></BR> 
                <b>Айғаным Жарқынбаева, байқауға қатысушы: </b><BR></BR>
                <b>- Қыз, ұл, автор бар. Мен соны бейнелеп шықтым. Бұл әңгімеде сол кездегі әйелдердің қандай мықты, патриот болғаны, Қазақстан үшін терін төккені, колхоз үшін жасаған ерліктері туралы баяндалады.</b><BR></BR>
                Республикалық сайысқа 100-ден аса оқушы қатысты. Олар ақын жырларын жатқа айту, әңгімелерді сахналау, шығарманың көркемдік құрылысын талдау  сынды 5 бағыт бойынша сынға түсті.<BR></BR> 
                <b>Алдияс Айдар, байқауға қатысушы: <BR></BR>- Қазақ әдебиетінің барлық жанрында қалам тербеткен ақындардың бірі. Яғни, оның сол замандағы ащы шындықты көрсеткен сатиралары өте көп.<BR></BR> Әміре Әрін, ақын, халықаралық «Алаш» сыйлығының иегері: <BR></BR>- Ілекеңнен үлгі алған ақындар көп. <BR></BR>Әрине, қазақ халқы әдебиетке бейім, сұлу сөздің өрнегін салған халықтан келешекте Ілекең секілді мықты ақындардың, Ілекеңнің шынайы ізбасарларының шығатындығы – ақиқат. </b><BR></BR>Мерейтой аясында «Ілияс Жансүгіров мұрасы» атты ғылыми конференция ұйымдастырылды. Ілиястанушылар ақын шығармашылығына талдау жасап,  «Құлагер» поэмасын ұлт азаттығын арқау еткен туынды деп бағалады. Алаш қайраткерінің мол мұрасын әлі де жан-жақты зерттеу қажеттігін атап өтті.</p>
        </section>
