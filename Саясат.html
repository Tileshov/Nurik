<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Тыңда</title>
    <style>
        body {
            font-family: Arial, sans-serif;
            margin: 0;
            padding: 0;
        }
        header {
            background-color: #333;
            color: #fff;
            padding: 10px 20px;
            text-align: center;
        }
        nav {
            background-color: #444;
            color: #fff;
            padding: 10px 20px;
            text-align: center;
        }
        nav a {
            color: #fff;
            text-decoration: none;
            margin: 0 10px;
        }
        section {
            padding: 20px;
        }
        article {
            margin-bottom: 20px;
            border-bottom: 1px solid #ccc;
            padding-bottom: 20px;
        }
        h2 {
            color: #333;
        }
        p {
            color: #666;
        }
        .sidebar {
            float: left;
            width: 20%;
            padding: 10px;
        }
        .sidebar h2 {
            font-size: 16px;
            margin-bottom: 10px;
        }
        .sidebar p {
            font-size: 14px;
        }
    </style>
</head>
<body>
    <header>
        <h1>Тыңда</h1>
    </header>
    <nav>
        <a href="Басты бет.html">Басты бет</a>
        <a href="Саясат.html">Саясат</a>
        <a href="Экономика.html">Экономика</a>
        <a href="Спорт.html">Спорт</a>
        <a href="Мадениет.html">Мәдениет</a>
    </nav>
</body>
</html>
<section>
    <h1>Тоқаев БАӘ президентімен телефон арқылы сөйлесті</h1>
            <img src="https://cdn.nur.kz/images/720x405/4610a0f3087b8133.webp?version=1" alt="">
            <p> Қасым-Жомарт Тоқаев Әмірліктер тарапының бастамасымен осы елдің президенті шейх Мұхаммед бен Заид Әл Нахаянмен телефон арқылы сөйлесті. Тараптар екіжақты ынтымақтастықты дамыту перспективаларын талқылады. Атап айтқанда, сауда-экономикалық және инвестициялық салалардағы қатынастарды нығайтуға баса мән берілді. Осы ретте екі ел басшылары Қазақстан мен Әмірліктер арасындағы серіктестіктің қазіргі деңгейін жоғары бағалай отырып, қол жеткізілген барлық уағдаластықты тиімді жүзеге асырудың маңыздылығын атап өтті. Мемлекеттер басшылары саяси диалогты одан әрі кеңейтуге, сауда-саттық байланыстарды жандандыруға және экономиканың түрлі секторларында бірлескен жобаларды жүзеге асыруға өзара ниетті екенін растады. Әңгімелесу барысында БАӘ президенті шейх Мұхаммед бен Заид Әл Нахаян мемлекет басшысы Қасым-Жомарт Тоқаевты өткен туған күнімен құттықтады.</p>
        </section>
<section>
    <h1>Тоқаев Путинмен телефон арқылы сөйлесті</h1>
            <img src="https://cdn.nur.kz/images/1120x630/05f3a580c2bdd3bc.webp?version=1" alt="">
            <p> Ақорданың Telegram-дағы ресми арнасында жарияланған ақпаратқа сүйенсек, мемлекеттер басшылары Қазақстан мен Ресей арасындағы стратегиялық серіктестік және одақтастық рухындағы қатынастарды одан әрі нығайтуға ниетті екенін растады. Сондай-ақ бұған дейін жоғары деңгейде қол жеткізілген уағдаластықтарды екі ел үкіметтерінің сапалы іске асыруы маңызды екені атап өтілді.  Сонымен қатар президенттер өңірлік және халықаралық күн тәртібіндегі өзекті мәселелер жөнінде пікір алмасты. Әңгімелесу барысында Владимир Путин Қасым-Жомарт Тоқаевты өткен туған күнімен құттықтады.</p>
        </section>
<section>
    <h1>Әкім лауазымынан босатылған Ноғаев маңғыстаулықтарға үндеу жолдады</h1>
            <img src="https://cdn.nur.kz/images/720x405/642b21681955e3f9.webp?version=1" alt="">
            <p> "Құрметті маңғыстаулықтар, қадірлі жерлестер! Өздеріңізбен бірге өңіріміздің дамуы мен игілігі үшін жұмыс істеу мен үшін үлкен мәртебе болды.
                <BR></BR> Үш жылға жуық уақыт бұрын мемлекет басшысы Қасым-Жомарт Кемелұлы Тоқаев маған Маңғыстау облысын басқаруды тапсырды, осы үлкен сенімі үшін президентімізге рахмет айтамын.<BR></BR>Менің барлық жұмысым сіздердің көз алдарыңызда болды, өздеріңізбен түрлі мәселемен жиі жүздестік, келісіп отырып қажет шешімдерді қабылдадық. Атап айтқанда, өндіріс орындарын, шаруашылықтарды, тұрғындарды сапалы сумен қамтамасыз ету, МАЭК-тің үздіксіз жұмысын қамтамасыз ету, инженерлік желілерді жаңарту, негізсіз бөлінген жер телімдерін қайтару және заңсыз құрылыстармен күресу бағытында, т.т. ауқымды жұмыстар атқарылды.<BR></BR> Осы үш жыл ішіндегі облыс игілігі үшін бірлескен нәтижелі еңбектеріңіз үшін шын жүректен алғыс айтамын", - делінген жазбада. <BR></BR>Сондай-ақ Ноғаев әріптестеріне, әр деңгейдегі депутаттық корпусқа, барлық кәсіпорын ұжымына және Маңғыстау жұртына алғысын білдірді. <BR></BR>"Ашық аспан астындағы мұражай атанған осынау киелі өлкеде өткен кезең менің жүрегімде жылы естелік болып мәңгі сақталады. Маңғыстау – экономикасы нық, даму әлеуеті зор өңір. Ең бастысы өз елін сүйетін, оның гүлденуі үшін барын салатын рухы биік халқы бар. Сіздерге барлық жақсылықты тілей отырып, табыс пен жаңа жетістіктерге жете берулеріңізге шын жүректен тілектеспін", - деп түйіндейді сөзін Ноғаев. <BR></BR>Еске салсақ, 16 мамырда мемлекет басшысының жарлығымен Нұрлан Ноғаев Маңғыстау облысының әкімі лауазымынан босатылды. <BR></BR>Нұрлан Ноғаевтың орнына Маңғыстау облысының әкімі болып Нұрдәулет Қилыбай тағайындалды. Тағы да оқыңыздар: https://kaz.nur.kz/politics/2102795-akim-qyzmetinen-bosatylgan-nogaev-malimdeme-zhasady/</p>
        </section>
<section>
    <h1>Бюджетті тиімсіз пайдалану: үкіметті Смайылов басқарған кездегі олқылықтар анықталды</h1>
            <img src="https://cdn.nur.kz/images/720x405/6c5c4afdaab21331.webp?version=1" alt="">
            <p> Бүгін мәжіліс отырысында қаржы вице-министрі Дәурен Темірбеков үкіметтің былтырғы республикалық бюджеттің атқарылуы туралы есебін таныстырды. <BR></BR>"2023 жылы бюджет қаражатын тиімсіз пайдалану көлемі 489 млрд теңге болған", - деді ол. Есептегі мәлімет бойынша, 87 млрд теңге – 2023 жылға бөлінген квазимемлекеттік сектор субъектілерінің шоттарының қалдықтары. 143 миллиардтан астамы – республикалық бюджеттен бөлінген игерілмеген қаражат, пайдаланылмаған нысаналы трансферттер мен бюджеттік кредиттер.<BR></BR> Вице-министр қаржының тиімсіз игерілгені туралы ақпарат Жоғарғы есеп палатасының ақпаратында берілетінін айтты.<BR></BR> "Бюджет қаражатын тиімді және толық пайдалану үшін әкімшілердің жауапкершілігін арттыру шаралары қабылданды. 2023 жылдың қорытындысы бойынша орталық және жергілікті атқарушы органдардың бірқатар қызметкерлері тәртіптік жауапкершілікке тартылды", - деп қосты вице-министр.<BR></BR> 2023 жылы бюджет тапшылығы 3,1 трлн теңгені немесе жалпы ішкі өнімнің 2,6 пайызын құрады.<BR></BR> "100 млрд теңге толық игерілмеген. Оның 27 миллиард теңгесі мемлекеттік резервтен үнемделген ақша. Игерілмеудің негізгі себептері: жеткізушілердің келісімшарт талаптарын уақытылы орындамауы, жеткізушілердің тауарды жеткізбеуі, орындалған жұмыстарды, шот-фактураларды уақтылы жеткізбеуі, көрсетілген қызметтердің нақты көлеміне төлем жасалған", - деп түйіндеді сөзін вице-министр. <BR></BR>Бұдан кейін мәжіліс кулуарында журналистер Жоғарғы есеп палатасының өкілі Нұрлан Нұржановқа сұрақ қойды. <BR></BR>Одан қазіргі үкімет бұрынғы басшы Әлихан Смайылов үкіметті басқарған кезіндегі (2022 жылғы қаңтар – 2024 жылғы ақпаны) осындай есепке қалай қарайды деген сұрақ қойылды. <BR></BR>"Олай айтпас едім. Менің баяндамамның негізі – білім беру, денсаулық сақтау салаларына қатысты, бұл салаларға үлкен жауапкершілік жүктеледі. тиісті нормативтік-құқықтық құжаттарды қабылдайды, сондықтан мен олай айтпас едім", - дейді Нұрлан Нұржанов.</p>
        </section>